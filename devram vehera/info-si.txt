 ශ්‍රී ලංකාවේ බස්නාහිර පළාතේ කොළඹ  දිස්ත්‍රික්කයේ පන්නිපිටිය දෙපානම ග්‍රාමයේ  මෙම පූජා භූමිය පිහිටා ඇත. මීට අවුරුදු විසිපහකට පෙර මෙම විහාරස්ථානය ස්ථාපිත කොට එදා සිට මේ දක්වා විහාරාධිපති ලෙස කටයුතු කළේ පූජ්‍යය කොලොන්නාවේ ශ්‍රී සුමංගල නාහිමිපාණන්ය. ශ්‍රී දෙව්රම් විහාරය වසරක් තුළ ඉදිකළේය. මෙහි කළු ගල් පුවරු මත  සූත්‍ර පිටකය  ලියා අවසන් කළේය. විනය හා අභිධර්ම පිටක කළුගල් පුවරු මත ලියවෙමින් පවතී. මෙම විහාරස්ථානයෙන් වාර්ෂිකව සිවුරු පිරිකර තුන්දාහක් පමණ මහ සඟරුවනට පූජා කරයි. වසර දහයක් පුරා සෑම පොහෝ දිනකම සර්ව රාත්‍රික පිරිත් දේශනාවක් පවත්වන අතර ඊට සමගාමීව ආගමික වැඩසටහන් සහ රාත්‍රී බත් දන්සැල පැවැත්වේ. මේ වන විට කුලදරුවන් පන්සියයකට වැඩි ප්‍රමාණයක්  සසුන් ගත කොට දුෂ්කර විහාරස්ථානවලට යොමු කර ඇත. මෙහි සි‍රි සුමංගල මහ නාහිමි ධර්ම විද්‍යාලය නමින් දහම් පාසැලක් පවත්වාගෙන යයි. මෙම ප්‍රදේශයේ ආර්ථික අපහසුතා ඇති පවුල් සඳහා  
 අවමංගල්‍යාධාර ලබාදීම මේ පින්බිම මඟින් සිදුකරයි.
වාර්ෂිකව මැදින් මහ පෙරහැරක් කරන මේ පිම්බිම ප්‍රදේශවාසීන්ට  විශාල මෙහෙයක් සිදුකරයි. 