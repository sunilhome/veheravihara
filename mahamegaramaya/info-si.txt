මෙම විහාරස්ථානය බස්නාහිර පළාතේ කොළඹ දිස්ත්‍රික්කයේ මහරගම සිට කිලෝ මීටර් භාගයක් පමණ දුරින් මහමේගාරාම පාරේ පිහිටා ඇත. 1953 ආරම්භ කරන ලද මෙම විහාරස්ථානයේ ආරම්භක විහාරාධිපති ලෙස අංකුඹුරේ සුගුණපාල නායක හිමිපාණන් කටයුතු කළේය. උන්වහන්සේගේ අපවත්වීමෙන් පසු 1992 සිට මේ දක්වා විහාරාධිපති ලෙස පූජ්‍ය අංකුඹුරේ අමරවංශ නාහිමියන් කටයුතු කරයි. මෙහි 1990 දී ශ්‍රී සුගුණපාල දහම් පාසල ආරම්භ කර ඇත. එය නොකඩවා මේ දක්වා පවත්වාගෙන ‍යයි. එය ප්‍රදේශයේ බෞද්ධ දරුවන්ගේ දහම් අධ්‍යාපනය සඳහා කැප වූවකි. මෙම බෞද්ධ ආයතනයේ දැනට දරුවන් හාරසීයක් පමණ ඉගෙනුම ලබයි. සෑම පොහෝ දිනකම පවත්වන විශේෂ බෞද්ධ වැඩසටහන් අතර ධර්ම දේශනා, බෝධි පූජා, පහන් පූජා, ඇතුළු පිංකම් රාශියක් සිදුකරයි. මෙම බෞද්ධ සිද්ධස්ථානය ප්‍රදේශවාසී සියලු බෞද්ධ ජනතාවගේ ජනාදරයට පත්වී ඇත. 



