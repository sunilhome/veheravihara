බස්නාහිර පළාතේ කොළඹ දිස්ත්‍රික්කයේ ගංගොඩවිල ග්‍රාමයේ පිහිටි මෙම විහාරස්ථානයට අවුරුදු හයසියයක පමණ ඉතිහාසයක් ඇත. හය වන ශ්‍රී පරාක්‍රමබාහු රජතුමාගේ රාජ්‍ය සමයේ ක්‍රිස්තු වර්ෂ 1412 සිට 1467 දී ඇතිවුණ පුනරුද අවධියේදී ඉදිරි කළ ගංගොඩවිල ශ්‍රී විජයරාම රාජමහා විහාරය අතිපූජ්‍ය ආසියදෙනියේ ධම්මකිත්ති මහා ස්වාමීන් වහන්සේ විසින් ආරම්භ කරන ලදී . උතුගීසීන්ගේ පැමිණීමෙන් පසුව මෙම විහාරස්ථානය පරිහානියට පත් විය. මෙම විහාරස්ථානය යලි නගාසිටුවීමට මූලිකත්වය ගෙන කටයුතු කළ සංඝ පීතෘවරුන් බොහොමයක් ඇත. එයින් වර්තමානයේ නියෝජනය කරන්නේ වත්මන් විහාරාධිපති සද්ධර්ම කීර්ති ශ්‍රී  අමුණුමුල්ලේ ජිනරතන ස්වාමීන් වහන්සේ විසිනි. තවද මෙම විහාරස්ථානය ශ්‍රී ජයවර්ධනපුර කෝට්ටේ කල්‍යාණි සාමාග්‍රී ධර්ම මහා සංඝ සභාවේ ගල්ගොඩ ශ්‍රී විහාර පාර්ශ්වයට අයත් විජයාරාම සඟ පරපුරේ මූලස්ථානයද වේ. මෙම විහාරස්ථානයෙන් සංඝ පීතෘවරයන් වහන්සේලා සසුනට දායාද කිරීම විශේෂ කරුණකි.  
විහාරපධිපතීන් වහන්සේ සහ ගිහි පැවිදි දෙපාර්ශවයේම මනා කැපවීම නිසා දිනෙන් දෙන දියුණු වන මෙම විහාරස්ථානයෙහි පිහිටුවන ලද ඓතිහාසික බුදු මැදුර, බෝධීන් වහන්සේ චෛත්‍යය රාජයාණන් වහන්සේ ඇතුළු ධාතු මන්දිරය නිසා මෙම විහාරස්ථානයේ ඉතා රමණීය වේ.
මෙම වටිනා විහාරස්ථානයේ පවත්වාගෙන ආ ප්‍රධාන ස්වාමීන් වහන්සේලා අතර පූජ්‍ය තලවතුගොඩ ශ්‍රී ජිනරතන නායක ස්වාමීන් වහන්සේ දම්පේ ශ්‍රී රතනසාර නායක ස්වාමීන් වහන්සේ ප්‍රධාන වේ. 
වර්තමාන විහාරාධිපති, සද්ධර්ම කීර්ති ශ්‍රී පූජ අමනුමුල්ලේ ජිනරතන ස්වාමීන් වහන්සේ ඇතුළු විහාරවාසී ගරුතර සංඝරත්නයේ කැපවීම උත්සාහය ධෛර්යය මත දිනෙන් දින දියුණු වන ගංගොඩවිල ශ්‍රී විජයාරාම රජමහා විහාරස්ථානය ශ්‍රී ජයවර්ධනපුර කෝට්ටේ පුරවරයේ ආකර්ශනීය සිද්ධස්ථානයක් වේ.
ඓතිහාසික කෝට්ටේ රාජධානිය තුළ පිහිටා ඇති මෙම විහාරස්ථානය 2023 වර්ෂයේ සැප්තැම්බර් මස සිට පූජා භූමියක් ලෙස ප්‍රකාශයට පත්කොට ඇත.