නාවින්න රාජමහා විහාරය  බස්නාහිර පළාතේ නාවින්න නම් වූ ග්‍රාමයේ පිහිටා ඇත.  මෙම විහාරස්ථානය හයවෙනි පැරකුම්බා නරේන්ද්‍රයාණන් විසින් ප්‍රතිෂ්ඨාපනය කරන ලදී. එනම් ක්‍රිස්තු වර්ෂ 1412 දීය. පෘතුගීසි ආක්‍රමණය නිසා කෝට්ට යුගයේ අනික් විහාරස්ථාන සේම මෙම විහාරස්ථානය ද වල් බිහිවී පැවති අතර 1800 ගණන්වලදී නැවත හෙළිපෙහෙළි කරන ලදී. අතීතයේ සිට පැවත එන ශ්‍රී විභූතිය එලෙසම පවත්වාගෙන යෑමට වර්තමාන විහාරාධිපති වහන්සේ ගන්නේ සුළුපටු හ්නෙවේ. සම්බුද්ධ ශාසනයේ චිරස්ථිතිය උදෙසා මහඟු මෙහෙවරක නියැලෙන මෙම පුණ්‍ය භූමිය
මෙම විහාරස්ථානය  කෝට්ටේ සමග්‍රී ධර්ම මහා සංඝ සභාවට අයත් වෙයි.  මෙම විහාරස්ථානයට වර්තමාන යුගය දක්වා සම්භාවනීය සඟ පරපුරක අතීතයක් ඇත. ඒ අතර අපවත් වී වදාළ නුගේගොඩ ධම්මාවාස හා පළාතොට ඉන්දජෝති යන නාහිමිවරුන් ගැන විශේෂයෙන් සඳහන් කළ යුතුය . මෙම විහාරස්ථානයේ ඉතා විශාල දියුණුවකට පත්වී ඇත්තේ වර්තමාන විහාරාධිපති මානසික රෝග විශේෂඥ පරදණ්ඩේ  ඉන්දරතන ස්ථවිරයන් වහන්සේ අවධිය වන විටය. අභිනවයෙන් සාදා නිමකළ පුස්තකාලය සහිත දෙමහල් විහාර මන්දිරය ව්‍යවහාර වර්ශ 2013 වූ මාර්තු මස 2 වෙනි දින තත් විහාරාධිපති මොණරාගල දිස්ත්‍රික්කයේ ප්‍රධාන සංඝනායක පූජ්‍ය පාද පරදණ්ඩේ ඉන්ද්‍රරථන නාහිමිපානන්ගේ අනුශාසකත්වයෙන්  විවෘත කරන ලදී.