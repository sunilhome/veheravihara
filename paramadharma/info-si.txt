බස්නාහිර පළාතේ කොළඹ දිස්ත්‍රික්කයේ පන්නිපිටිය ග්‍රාමයේ මෙම පරම ධම්ම විහාරය පිහිටා ඇත.
විහාරස්ථානයේ නිත්‍ය සංඝාවාසයක් තැනීම 1921 දී ආරම්භ කළ අතර ඝණ්ඨාර කුළුණ ඉදිකිරීම 1927 සිදුකරන ලදී. ගරු අතුරුගිරියේ සද්ධාතිස්ස හා ගරු ඇරැව්වල සුමනතිස්ස යන මාහිමිපාණන් වහන්සේලා සසුන්ගත වීම 1921 දී සිදුවිය. 1924  දී විහාර මන්දිරය ඉදිකිරීම  ආරම්භ විය.
1927 දී ධර්මශාලාව විවෘත කරන ලදී. 1950 දී  චෛත්‍යයේ මුල් ගල් තැබීම සිදුවිය.
පරම ධම්ම දහම් පාසැල ආරම්භ කිරීම  1952 සිදුවී අතර චෛත්‍ය ගර්භයෙහි නිධානෝත්සවය පැවැත්වීම 1953 විය . චෛත්‍ය කොත නිරාවරණය කිරීම 1955 දී සිදු විය.කොට්ටාවේ ප්‍රේමරතන හිමියන් සසුන් ගතවීම 1956 දී සිදුවූ අතර මහාචාර්ය  පන්නිපිටියේ  පියදස්සි මාහිමිපාණන් 
1960 දී අපවත් විය. ශ්‍රී පියදර්ශී පුස්තකාලය සහ දහම් පාසල් ගොඩනැගිල්ල විවෘත කිරීම 1969 සිදුවිය. 
1980 දී ගෞරවාර්ය අතුරුගිරියේ සද්ධාතිස්ස මා හිමිපාණන්ගේ අපවත් විය. 1977 දී ගරු දෙහිකුඹුරේ බෝධිසිරි හිමියන් සසුන්ගත වීම සිදු විය . 1984 දී ධාතු මන්දිරය සහ දාන ශාලාව සහිත තෙමහල් සංඝාවාසයට මුල්ගල තැබීම සිදුවිය. අට විසි බුද්ධ ප්‍රතිමා හා රංවැට සහිත බෝධි ප්‍රාකාරයට මුල්ගල් තැබීම 1998 දී සිදු වූ අතර එම බෝධි ප්‍රාකාරය විවෘත කිරීම 1999 දී සිදුවිය. 2001 දී නව සංඝාවාසයට ගෙවිදීන ලදී. 
 